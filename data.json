{
  "data": {
    "abhang": [
      "आत्मरूपा तुज | करीं नमस्कार | तुझा जयजयकार | असो देवा ||१||<br/>\nॐकारस्वरूपा | तूं चि सर्वां मूळ | व्यापोनि सकळ | राहिलासी ||२||<br/>\nसर्व सर्वातीत | तूं चि सर्वात्मक | विषय तूं एक | वेदांलागीं ||३||<br/>\n‘नेति नेति’ ऐसें | बोलती ते वेद | स्वरूप अगाध | तुझें देवा ||४||<br/>\nजाणावयाजोगा | आपणा आपण | म्हणोनियां मौन | वेदांसी हि ||५||",
      "आत्मरूपा देवा | तूं चि गणाधीश | बुद्धीचा प्रकाश | सकलांच्या ||६||<br/>\nआतां ऐका ऐसें | म्हणे श्रोतयांस | निवृत्तीचा दास | ज्ञानदेव ||७||",
      "पूर्ण शब्दब्रह्म | गणेशाची मूर्ति | सजलीसे किती | मनोरम ||८||<br/>\nवर्णरूप शोभे | शरीर निर्मळ | सौंदर्य सोज्ज्वळ | खुले तेथें ||९||",
      "कैसी रसपूर्ण | देहाची ठेवण | प्रकटली खाण | लावण्याची ||१०||<br/>\nवेगळाल्या स्मृती | ते चि अवयव | सौंदर्याची ठेव | अर्थ-शोभा ||११||",
      "अठरा पुराणें | शोभती साचार | जणूं अलंकार | रत्नमय ||१२||<br/>\nवेंचोनियां नाना | प्रमेयांचे मणी | पद्याचे कोंदणीं | बैसविले ||१३||",
      "सहज सुंदर | शब्दांची रचना| वस्त्र तें चि जाणा | रंगदार ||१४||<br/>\nसाहित्याचा धागा | नाजूक अत्यंत | दिसे ओतप्रोत | झळाळत ||१५||",
      "काव्य-नाटकें तीं | जणूं घागऱ्या च | ऐसें वाटे साच | निर्धारितां ||१६||<br/>\nआणि अर्थ-ध्वनि | करी रुणझुण | हालतां चरण | गणेशाचे ||१७||",
      "नाना प्रमेयांची | चातुर्यें गुंफण | करोनि पैंजण | घडिलासे ||१८||<br/>\nयोग्य पदें हींच | तेथ रत्नें भलीं | जरी विलोकिलीं | सूक्ष्मदृष्टी ||१९||",
      "व्यासादिक कवि -| श्रेष्ठांची जी मति | तो चि शेला कटीं | शोभतसे ||२०||<br/>\nनितांत निर्मळ | तयाचे पदर | झळकती सुंदर | अग्रभागी ||२१||",
      "सहा शास्त्रें तीच | भुजांची आकृति | वेगळाले देती | अभिप्राय ||२२||<br/>\nम्हणोनियां हातीं | आयुधें हि भिन्न | दाखवाया खूण | आपुलाली ||२३||"
    ],
    "jnaneshwari": [
      "ॐ नमो जी आद्या| वेद प्रतिपाद्या| जय जय स्वसंवेद्या| आत्मरूपा ||१||",
      "देवा तूंचि गणेशु| सकलार्थमतिप्रकाशु| म्हणे निवृत्तिदासु| अवधारिजो जी ||२||",
      "हें शब्दब्रह्म अशेष| तेचि मूर्ति सुवेष| जेथ वर्णवपु निर्दोष| मिरवत असे ||३||",
      "स्मृति तेचि अवयव| देखा आंगीक भाव| तेथ लावण्याची ठेव| अर्थशोभा ||४||",
      "अष्टादश पुराणें| तींचि मणिभूषणें| पदपद्धति खेवणें| प्रमेयरत्नांचीं ||५||",
      "पदबंध नागर| तेंचि रंगाथिले अंबर| जेथ साहित्य वाणें सपूर| उजाळाचें ||६||",
      "देखा काव्य नाटका| जे निर्धारितां सकौतुका| त्याचि रुणझुणती क्षुद्रघंटिका| अर्थध्वनि ||७||",
      "नाना प्रमेयांची परी| निपुणपणें पाहतां कुसरी| दिसती उचित पदें माझारीं| रत्नें भलीं ||८||",
      "तेथ व्यासादिकांच्या मतीं| तेचि मेखळा मिरवती| चोखाळपणें झळकती| पल्लवसडका ||९||",
      "देखा षड्दर्शनें म्हणिपती| तेची भुजांची आकृति| म्हणौनि विसंवादे धरिती| आयुधें हातीं ||१०||"
    ]
  }
}